# Buurtcampus-Oost
 
De Buurtcampus is een dynamische, laagdrempelige plek waar iedereen zich welkom en uitgenodigd voelt om kennis op te doen, te ontwikkelen en te delen. Met als doel: samen de buurt duurzamer, gezonder en inclusiever maken.

Bij Buurtcampus wordt op korte termijn een stekjesbieb neergezet. Buurtbewoners kunnen stekjes halen uit de stekjesbieb, maar ook stekjes brengen naar de stekjesbieb. De stekjesbieb dient als middel om buurtbewoners met elkaar te verbinden. Daarnaast leren bewoners hoe ze op een duurzame manier met planten kunnen omgaan en draagt het bij aan een gezondere leefomgeving in huis.
